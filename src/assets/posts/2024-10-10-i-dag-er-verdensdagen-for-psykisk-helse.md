---
route: /2024/10/10/i-dag-er-verdensdagen-for-psykisk-helse
title: 'Verdensdagen-tale for psykisk helse 2024'
description: 'Dette er talen holdt av Utina på Verdensdagen for psykisk helse 2024'
category: 'Taler'
tags: [taler, psykisk helse]
image: '/img/2024-06-12_22.20.56.png'
---

Psykisk helse er dessverre er et tema som for mange er kontroversielt og tabubelagt, og kanskje spesielt for menn. Heldigvis så er det ikke sånn på Rubinen. Ingen blir dømt for hva de sliter med. Vi oppmuntrer til åpenhet. Å snakke om det man sliter med er så utrolig viktig, mange som har følt at offentlige instanser ikke har funket for dem, har fått til en utrolig endring på Rubinen. Vi er jo ikke psykologer, men vi har mye erfaring, både personlig og profesjonell, og kan gi gode råd.

Det er ikke noe fint å ikke ha det bra, det kan ha påvirkning på hvordan du behandler andre, eller hvordan du behandler deg selv. Det kan å bli så ille at man blir fysisk syk. Men du kan også være så psykisk sterk at du klarer å stå i mye mer fysiske lidelser. Jeg har sett dette på nært hold, min bestemor har vært syk i mange år nå, ikke noe dødelig hvis det blir behandlet riktig, men det tar hardt på kroppen og gir mye smerter. Men siden hun er så sterk psykisk så klarer hun så mye mer enn det mange andre hadde gjort i samme situasjon. Fysisk og psykisk helse er veldig koblet sammen, hvis en av dem er dårlig så blir fort den andre og det. Som hvis du er deprimert og ligger i senga hele dagen så kan du bli syk av det. Og hvis du har fysiske lidelser så kan det fort påvirke ditt eget selvbilde og selvfølelse.

Det er ikke noe skam å spørre om hjelp. Det føles kanskje rart for noen at Rubinen, et internettsamfunn av alle steder, er det stedet de føler de får hjelp og bedre selvbilde. Men det funker virkelig. Når jeg kom hit var jeg ekstremt langt nede, og hadde det virkelig ikke bra med meg selv, og var virkelig der at jeg ikke kunne leve mye lenger. Men sånn er det ikke lenger, jeg kom hit og ble tatt imot med åpne armer og uten å bli dømt for den jeg var. Fikk være med å ta avgjørelser, selv som vanlig spiller, og det er ikke eksklusivt for meg, men alle dere har også veldig stor innvirkning i forhold til andre nettsamfunn. Selv i staben så er hjelpere, mods og admins veldig likestilte, og man får tilganger etter det man kan og blir lært opp til. Jeg kan ikke snakke sånn kjempemye om andres opplevelse, men litt. Flere har kommet hit og vi har først trodd at de kun kom for å lage kvalme for andre, men de som plager andre har det skjeldent bra med seg selv. Noen av de ble bannet en stund, men når de kom tilbake så var vi like glad i dem, og tok dem imot like godt. Og med den valideringen så viste det seg at de faktisk var veldig hyggelige folk! Folk har og kommet hit uten å ha hatt venner før av mange forskjellige grunner. Men vi har tatt dem imot like godt som alle andre, og de har fått følt på vennskap for første gang i livet.

Vi gir veldig mange sjanser når folk er ugreie, ofte flere sjanser enn de burde få. Men vi tror virkelig det beste om folk, og prøver igjen og igjen inkludere dem i et støttende samfunn. Mesteparten av gangene så får vi det til, men ikke alltid. Svært få har blitt permanent utestengt, men det er noen. Folk er ikke perfekte, oss inkludert. Men vi prøver virkelig, og vi vil fortsette å prøve. Skal sies at en ting vi har nulltoleranse for det er at man plager andre spillere. De fleste av oss i staben tåler å stå i det meste, men spillere skal IKKE plages.

Det som hjalp for meg var ikke sånne samtaler som gikk “hva feiler deg”. Men rett og slett Rubinen, ha et sted å være. Keg har så klart snakket mye om hva som plager meg og, og fått råd og hjelp om å komme meg videre. Men det viktigste var bare å ha et sted å være, og bli inkludert. Jeg vil bare understreke at hvis dere er redd for at vi forteller ting videre så gjør vi ALDRI det. Vi i staben vil aldri si noe som dere har sagt til oss. Og fjummsi har lovpålagt taushetsplikt siden hun er helsesykepleier. Vi kan ikke love at å snakke om det du sliter med hjelper, men hvis man ikke prøver, så blir det i hvertfall ikke bedre. Rubinen som minecraftserver er viktig ja. Men jeg tror jeg snakker for alle når jeg sier at det er samfunnet rundt som er viktigst. Jeg har blitt så utrolig glad i alle dere. Og det at dere er her er min aller største terapi. Selv om dere ikke er klar over at dere hjelper, så gjør dere det, og det kan jeg si for flere av oss. Jeg ønsker det beste for dere alle, uansett hva dere sliter med. Igjen, glad i dere<3
